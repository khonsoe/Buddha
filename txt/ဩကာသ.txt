<h5>ဩကာသ, ဩကာသ, ဩကာသ၊ ကာယကံ, ဝစီကံ, မနောကံ, သဗ္ဗဒေါသ ခပ်သိမ်းသောအပြစ်တို့ကို ပျောက်ပါစေခြင်း အကျိုးငှာ ပထမ, ဒုတိယ, တတိယ၊ တစ်ကြိမ်, နှစ်ကြိမ် သုံးကြိမ်မြောက်အောင်၊ ဘုရားရတနာ, တရားရတနာ, သံဃာရတနာ ရတနာ မြတ်သုံးပါးတို့ကို အရိုအသေ အလေးအမြတ် လက်အုပ်မိုး၍ ရှိခိုးပူဇော် ဖူးမြော်မာန်လျှော့ ကန်တော့ပါ၏ အရှင်ဘုရား။</h5>
<br>
<h5>ကန်တော့ရသော အကျိုးအားကြောင့် အပါယ်လေးပါး၊ ကပ်သုံးပါး၊ ရပ်ပြစ်ရှစ်ပါး၊ ရန်သူမျိုးငါးပါး၊ ဝိပတ္တိတရားလေးပါး၊ ဗျဿနတရားငါးပါး၊ ဘေးဆယ်တန်၊ ရန်ဆယ်ပါး၊ ဒဏ်ဆယ်ပါး၊ အနာမျိုး၉၆ပါး၊ မိစ္ဆာဒိဋ္ဌိ ၆၂ပါး၊ အနိဋ္ဌဖလ ဒုက္ခဝေဒနာမျိုးစုံတို့နှင့် ဥပစ္ဆေဒကကံတို့မှ အခါခပ်သိမ်း ကင်းလွတ်ငြိမ်းသည်ဖြစ်၍ မဂ်တရား ဖိုလ်တရား၊ စျာန်တရား၊ ဉာဏ်တရား၊ နိဗ္ဗာန် တရားတော်မြတ်ကို လွယ်လွယ်ကူကူ လျင်လျင်မြန်မြန် ချမ်းချမ်းသာသာ ရလွယ်ရောက်လွယ် မျက်မှောက်ပြုရပါလို၏ အရှင်ဘုရား။</h5>
<br>
<br>
<h3>အပါယ်(၄)ပါး</h3>
<h5>၁။ ငရဲ</h5>
<h5>၂။ တိရစ္ဆာန်</h5>
<h5>၃။ ပြိတ္တာ</h5>
<h5>၄။ အသူရကာယ်</h5>
<br><br>
<h3>ကပ်(၃)ပါး</h3>
<h4>၁။ သတ္တန္တရကပ်</h4>လက်နက်ကြောင့် သေကြေပျက်စီးရခြင်း
<h4>၂။ ရောဂန္တရကပ်</h4>အနာရောဂါကြောင့် သေကြေပျက်စီးရခြင်း
<h4>၃။ ဒုဗ္ဘိက္ခန္တရကပ်</h4>အစာရေစာပြတ်လပ်မှုကြောင့် သေကြေပျက်စီးရခြင်း
<br><br>
<h3>ရပ်ပြစ်(၈)ပါး</h3>
<h4>မဂ်ဖိုလ်ရအောင် တရားအားထုတ်ခွင့်မရခြင်းကြောင့် အပြစ်ဖြစ်သော အရပ်ဒေသများဖြစ်ကြသည့်</h4>
၁၊၂၊၃။ ဘုရားပွင့်နေဆဲအခါ ငရဲ၊ တိရစ္ဆာန်၊ ပြိတ္တာ စသော အပါယ်အရပ် (အသူရကယ်ကို ပြိတ္တာမျိုး၌ယူ)<br>
၄။ ဘုရားရှင်ပွင့်ဆဲ ဘုရားရှင်ကို မဖူးတွေ့နိုင်၊ တရားမနာနိုင်ကြရှာသော ခန္ဓာကိုယ်သာရှိ၍ စိတ်ဝိဉာဏ်မရှိသော အသညသတ်ဗြဟ္မာများနှင့် စိတ်ဝိဉာဏ်သာရှိပြီး ခန္ဓာကိုယ်မရှိသော အရူပဗြဟ္မာများဖြစ်ကြသည့် ဒီဃာယုနတ်တို့အရပ်၊<br>
၅။ အစွန်အဖျား တောတောင်အကြား လူရိုင်းများနေသည့် ပစ္စန္တရာဇ်အရပ်၊<br>
၆။ ဘုရားပွင့်ဆဲအခါ မိစ္ဆာဒိဋ္ဌိရှိနေခြင်း၊<br>
၇။ ဘုရားပွင့်ဆဲအခါ တရားနားလည်လောက်သော ဉာဏ်မရှိသူ၊<br>
၈။ တတ်သိနားလည်လောက်သော ဉာဏ်ရှိသော်ငြားလည်း ဘုရားမပွင့်သောအခါလူ ဖြစ်ရခြင်းလည်းကောင်း၊<br>
<br>
<h4>ရန်သူမျိုး(၅)ပါး</h4>
၁။ ရေ<br>
၂။ မီး<br>
၃။ မင်း<br>
၄။ ခိုးသူ<br>
၅။ မချစ်မနှစ်သက်သောသူ
<br><br>
<h3>ဝိပတ္တိတရား(၄)ပါး</h3>
ဝိပတ္တိတရားဆိုသည်မှာ ဖောက်ပြန်ချို့ယွင်းခြင်း၊ ပျက်စီးခြင်းဟု အဓိပ္ပာယ်ရ၏။</h4>
၁။ ကာလဝိပတ္တိ = မင်းဆိုး၊ မင်းယုတ် အုပ်စိုးသောအခါကာလ<br>
၂။ ဂတိဝိပတ္တိ = အပါယ်လေးပါးတို့၌ ဖြစ်ရခြင်း စသည့်မကောင်းသော ဂတိဖြစ်၍<br>
၃။ ဥပဓိဝိပတ္တိ = ရူပါအဆင်းအင်္ဂါ ချို့တဲ့ခြင်း<br>
၄။ ပယောဂဝိပတ္တိ = အသိအလိမ္မာ ဉာဏ်ပညာ၊ သတိဝီရိယမရှိပဲ ပြုမူ၊ ပြောဆို၊ ကြံစည်မူ စသည့်မကောင်းသော အဖြစ်ဆိုးတို့နှင့်လည်းကောင်း၊<br>
<br>
<h3>ဗျဿနတရား(၅)ပါး</h3>
၁။ ဉာတိဗျဿန = ဆွေမျိုးပျက်စီးခြင်း<br>
၂။ ဘောဂဗျဿန = စည်းစိမ်ဥစ္စာပျက်စီးခြင်း<br>
၃။ ရောဂဗျဿန = အနာရောဂါဖြစ်ခြင်း<br>
၄။ ဒိဋ္ဌိဗျဿန = မှားယွင်းသော မိစ္ဆာအယူကိုယူခြင်း<br>
၅။ သီလဗျဿန = သီလပျက်ခြင်း စသောပျက်စီးခြင်းတို့နှင့် ကြုံတွေ့ရခြင်း<br>
<br>
<h3>ဒဏ်ဆယ်ပါး</h3>
၁။ ဖရုသ ဝေဒနာ = ကြမ်းတမ်းစွာ ဦးခေါင်းနာ စသည် ကပ်ရောက်ခြင်း၊<br>
၂။ ဟာနိ = စည်းစိမ် စသည် ဆုတ်ယုတ်ပျက်စီး ဆုံးပါးခြင်း၊<br>
၃။ သရီရ ဘေဒန = လက်ခြေပြတ်ခြင်း၊ ကိုယ်အင်္ဂါပျက်စီးခြင်း၊<br>
၄။ ဂရုကာဗာဓ = ဆေးကု၍မရ၊ ကြီးလေးစွာသောအနာ ကပ်ရောက်ခြင်း၊<br>
၅။ စိတ္တက္ခပေ = ရူးသွပ်ခြင်း၊ စိတ်ပျံ့လေလွင့်ခြင်း၊<br>
၆။ ရာဇူပသဂ္ဂ = မင်းဘေး မင်းဒဏ်သင့်ခြင်း၊<br>
၇။ ဒါရုဏဗ္ဘက္ခါန = ရုန့်ကြမ်းစွာ စွပ်စွဲခံရခြင်း၊<br>
၈။ ညာတိပရိက္ခယ = ဆွေမျိုး ပြုန်းတီးပျက်စီးခြင်း၊<br>
၉။ ဘောဂပတင်္ဂု = စည်းစိမ်အခြွေအရံ ပျက်စီးခြင်း၊<br>
၁ဝ။ အာဂါရဂ္ဂိ ဒုယှန = နေရာ၊ တိုက်၊ အိမ်၊ အဆောက်အဦးကို မီးသင့်လောင်ကျွမ်းခြင်း။
<br><br>
<h3>မိစ္ဆာဒိဋ္ဌိ ၆၂ပါး၊</h3>ဗြဟ္မဇာလသုတ်တွင် အကျယ်ဖတ်ရှုပါရန်။
