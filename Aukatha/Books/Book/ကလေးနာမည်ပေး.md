<h4 style="text-align:center">🌹 ကလေးနာမည်ပေး 🌹</h4>
<p style="text-align:center">*********************</p><br>


တချို့တွေက ကလေးတွေရဲ့နာမည်ကို အလွယ်ပေးတပ်ကျတယ် ကျွန်နော်ကတော့ အဲလို အလွယ်မပေးစေချင်ဘူး ဘာဖြစ်လို့လဲဆိုတော့ ကံနည်းတဲ့သူမှာ ညဏ်လေးနည်းနည်းပိုစိုက်လိုက်ရင် သူဘဝရှေ့ရေးအတွက် ပိုကောင်းသွားစေချင်လို့ပါ ကံရှိတဲ့သူကတော့ ညဏ်သိပ်မထည့်လဲကံကောင်းနေတော့ သုဟာနဲ့သူ အံဝင်ဂွင်ကျဖြစ်တယ်လို့ထင်တယ်
နာမည်းပေးနည်းလေးကတော့ အလွန်မတန်မှကောင်းတဲ့နည်းလေးပါ ဆရာကြီး အဘမင်းသိင်္ခ လဲ ဒီနည်းအတိုင်ပဲပေးတာများပါတယ်<br><br>

ကုန်ဘောင်ခေတ်မှာ အလွန်ကျော်ကြားတဲ့ အတုလ ဆရာတော် ခင်ကြီးဖျော်ရဲ့ နည်းပါ။
<br><br>

<strong>တနင်္ဂနွေ</strong> အက္ခရာ <strong>အ ၊ ဥ</strong>  ဂဏန်း <strong>၁</strong>  (ပါပ/သောမ) <strong>ပါပ</strong>
<br><br>

<strong>တနင်္လာ</strong> အက္ခရာ <strong>က ၊ ခ ၊ ဂ ၊ ဃ ၊ င </strong> ဂဏန်း <strong>၂</strong> (ပါပ/သောမ) <strong>သောမ</strong>
<br><br>

<strong>အင်္ဂါ</strong> အက္ခရာ <strong>စ ၊ ဆ ၊ ဇ ၊ ဈ ၊ ည </strong> ဂဏန်း <strong>၃</strong> (ပါပ/သောမ) <strong>ပါပ</strong>
<br><br>

<strong>ဗုဒ္ဓဟူး</strong> အက္ခရာ <strong>ယ ၊ လ ၊ ဝ </strong> ဂဏန်း <strong>၄</strong> (ပါပ/သောမ) <strong>သောမ</strong>
<br><br>

<strong>ကြာသပတေး</strong> အက္ခရာ <strong>ပ ၊ ဖ ၊ ဗ ၊ ဘ ၊ မ </strong> ဂဏန်း <strong>၅</strong> (ပါပ/သောမ) <strong>သောမ</strong>
<br><br>

<strong>သောကြာ</strong> အက္ခရာ <strong>သ ၊ ဟ </strong> ဂဏန်း <strong>၆</strong> (ပါပ/သောမ) <strong>သောမ</strong>
<br><br>

<strong>စနေ</strong> အက္ခရာ <strong>တ ၊ ထ ၊ ဒ ၊ ဓ ၊ န </strong> ဂဏန်း <strong>၇/၀</strong> (ပါပ/သောမ) <strong>ပါပ</strong>
<br><br>

<strong>ရာဟု</strong> အက္ခရာ <strong>ရ ၊ ဠ </strong> ဂဏန်း <strong>၈</strong> (ပါပ/သောမ) <strong>ပါပ</strong>
<br><br>

( <strong>တနင်္ဂနွေ</strong>သားသမီးများ အတွက် ပုံစံ (၅ - ၆ - ၂)
(ကြာသပတေး အက္ခရာဖြင့် စပါ၊ သောကြာအက္ခရာကို အလယ်မှာ ထားပါ။ တနင်္လာ အက္ခရာကို အဆုံးတွင်ထားပါ)
ဥပမာ - မိုးဟေကို ၊ မေသုခ ၊ ပြည်သိန်းကျော်) စသည်ဖြင့် ပေးရပါသည်။
<br><br>
<strong>တနင်္လာ</strong>သားသမီးများအတွက် ပုံစံ (၆ - ၀ - ၃)
( သောကြာ အက္ခရာဖြင့် စပါ၊ စနေ အက္ခရာကို အလယ်မှာ ထားပါ။ အင်္ဂါ အက္ခရာကို အဆုံးတွင် ထားပါ)
ဥပမာ - သူထူးစံ ၊ သွန်းနဒီစံ ၊ သက်နှင်းစံ ၊ သော်တာစိုးစံ၊ စသည်ဖြင့် ပေးနိုင်ပါသည်။
<br><br>
<strong>အင်္ဂါ</strong>သားသမီးများအတွက် ပုံစံ (၀ - ၁ - ၄)
( စနေ အက္ခရာဖြင့် စပါ၊ တနင်္ဂနွေ အက္ခရာကို အလယ်မှာ ထားပါ။ ဗုဒ္ဓဟူး အက္ခရာကို အဆုံးတွင် ထားပါ)
ဥပမာ - နှင်းအိလွင် ၊ ထူးအယ်လင်း၊ ထွန်းအောင်လူ ၊ နဒီအေးလွင် စသည်ဖြင့် ပေးနိုင်ပါသည်။
<br><br>
<strong>ဗုဒ္ဓဟူး</strong>သားသမီးများအတွက် ပုံစံ (၁ - ၂ - ၅)
( တနင်္ဂနွေ အက္ခရာဖြင့် စပါ၊ တနင်္လာ အက္ခရာကို အလယ်မှာ ထားပါ။ ကြာသပတေး အက္ခရာကို အဆုံးတွင်ထားပါ)
ဥပမာ - အေးချမ်းမေ ၊ အိချမ်းမြေ့ ၊ အောင်ခေတ်ပိုင် ၊ အိချောပို စသည်ဖြင့် မှည့်နိုင်ပါသည်။
<br><br>
<strong>ကြာသပတေး</strong>သားသမီးများအတွက် ပုံစံ (၂ - ၃ - ၆)
( တနင်္လာအက္ခရာဖြင့် စပါ၊ အင်္ဂါ အက္ခရာကို အလယ်မှာ ထားပါ။ သောကြာ အက္ခရာကို အဆုံးတွင် ထားပါ)
ဥပမာ - ခန့်စည်သူ ၊ ချောဇင်သန့် ၊ ကောင်းစည်သူ ၊ ငြိမ်းစုဟေသီ စသည်ဖြင့် မှည့်နိုင်ပါသည်။
<br><br>
<strong>သောကြာ</strong>သားသမီးများအတွက် ပုံစံ ( ၃ - ၄ - ၀ )
( အင်္ဂါ အက္ခရာဖြင့် စပါ၊ ဗုဒ္ဓဟူး အက္ခရာကို အလယ်မှာ ထားပါ။ စနေ အက္ခရာကို အဆုံးတွင်ထားပါ)
ဥပမာ - ဇော်ရဲထက် ၊ စုလှိုင်နှင်း ၊ ဇူလိုင်နှင်း ၊ စောယုနွယ် ၊ ဇေယျာနိုင် ၊ ဇင်ယော်နီ စသည်ဖြင့် မှည့်နိုင်သည်။
<br><br>
<strong>စနေသား</strong>သမီးများအတွက် ပုံစံ ( ၄ - ၅ - ၁)
( ဗုဒ္ဓဟူး အက္ခရာဖြင့် စပါ၊ ကြာသပတေး အက္ခရာကို အလယ်မှာ ထားပါ။ တနင်္ဂနွေ အက္ခရာကို အဆုံး တွင် ထားပါ)
ဥပမာ - ယဉ်မင်းဦး ၊ ရွှေယမင်းဦး ၊ ၀င့်ဝါမိုးဦး ၊ ရဲမာန်ဦး ၊ လူမင်းဦး ၊ လွင်မိုးအောင် စသည်ဖြင့် မှည့်နိုင်ပါသည်။
<br><br>
<strong>နောက်ဆုံးအနေနှင့်</strong> တစ်ခုပြောချင်တာက လူတစ်ယောက်ကို နာမည်ပေးတဲ့ အခါမှာ ဗေဒင်နှင့် ကိုက်အောင် ချဉ်းပဲလဲ မှည့်လို့ မဖြစ်ဘူး။ ဗေဒင်ကို လုံးလုံး မစဉ်းစားပဲနဲ့လည်း မှည့်လို့မဖြစ်ဘူး။ အဲဒီတော့ ဗေဒင်သဘောလဲ ပါပါစေ။ ခေါ်လို့ ကောင်းအောင်လည်း ဖြစ်ပါစေ၊ ခေတ်ကာလနဲ့လည်း လိုက်လျော ညီထွေ ဖြစ်ပါစေ။
<br><br>
<strong>မှတ်ချက် -</strong> မည်သူမဆို မိမိတို့၏ သားသမီး ရင်သွေးရတနာ များကို အမည်ပေးရန် အတွက်ပဲ ဖြစ်ဖြစ် ၊ အနုပညာ လုပ်ငန်းနှင့် အခြားသော လုပ်ငန်း ဆောင်တာများတွင် အသုံးပြုရန် ဖြစ်စေ အမည်ပေးလိုပါက အထက်ပါ နည်းအတိုင်း စိတ်ချ ယုံကြည်စွာ ပေးနိုင်ပါသည်။