<h5 style="text-align:center">ပဋ္ဌာန်း (၂၄) ပစ္စည်း မေတ္တာပို့</h5>
<br>

<strong>၁။ ဟေတုပစ္စယော<br>
၂။ အာရမ္မဏပစ္စယော<br>
၃။ အဓိပတိပစ္စယော<br>
၄။ အနန္တရပစ္စယော<br>
၅။ သမနန္တရပစ္စယော<br>
၆။ သဟဇာတပစ္စယော<br>
၇။ အညမညပစ္စယော<br>
၈။ နိဿယပစ္စယော<br>
၉။ ဥပနိဿယပစ္စယော<br>
၁၀။ ပုရေဇာတပစ္စယော<br>
၁၁။ ပစ္ဆာဇာတပစ္စယော<br>
၁၂။ အာသေဝနပစ္စယော<br>
၁၃။ ကမ္မပစ္စယော<br>
၁၄။ ဝိပါကပစ္စယော<br>
၁၅။ အာဟာရပစ္စယော<br>
၁၆။ ဣန္ဒြိယပစ္စယော<br>
၁၇။ ဈာနပစ္စယော<br>
၁၈။ မဂ္ဂပစ္စယော<br>
၁၉။ သမ္ပယုတ္တပစ္စယော<br>
၂၀။ ဝိပ္ပယုတ္တပစ္စယော<br>
၂၁။ အတ္ထိပစ္စယော<br>
၂၂။ နတ္ထိပစ္စယော<br>
၂၃။ ဝိဂတပစ္စယော<br>
၂၄။ အဝိဂတပစ္စယော</strong><br><br>


<strong>၁။ ဟေတုပစ္စယော</strong> အကုသိုလ်တရားဖြစ်ကြောင်းများ ပယ်ရှားနိုင်ပါစေ။
ကုသိုလ်တရားဖြစ်ကြောင်းများ တိုးပွားနိုင်ပါစေ။<br>
<br>
<strong>၂။ အာရမ္မဏပစ္စယော</strong> ကောင်းသောအာရုံမြဲတွေ့ကြုံ ပြည့်စုံကြပါစေ။
ဆိုးသောအာရုံတွေ့ကာကြုံ မတုန်မလှုပ်နေနိုင်စေ။<br>
<br>
<strong>၃။ အဓိပတိပစ္စယော</strong> 
ဆန္ဒနှင့်ဇွဲ စိတ်ဉာဏ်တွဲ ကြီးကဲပုဂ္ဂိုလ်ဖြစ်ပါစေ။
ဆန္ဒနှင့်ဇွဲ စိတ်ဉာဏ်တွဲ ကြီးကဲမဂ်ဖိုလ်ရပါစေ။<br>
<br>
<strong>၄။ အနန္တရပစ္စယော</strong> 
ကုသိုလ်ပြီးရာကုသိုလ်သာ ကောင်းစွာဖြစ်ပါစေ။<br>
<br>
<strong>၅။ သမနန္တရပစ္စယော</strong> 
ကောင်းမှု့ပြီးရာကောင်းမှု့သာ ကောင်းစွာဖြစ်ပါစေ။<br>
<br>
<strong>၆။ သဟဇာတပစ္စယော</strong> 
စိတ်တူကိုယ်တူ တရားတူ ကြည်ဖြူကြပါစေ။<br>
<br>
<strong>၇။ အညမညပစ္စယော</strong> 
သတ္တဝါအများ ချင်းချင်းအား သနားငဲ့ညှာရှိပါစေ။<br>
<br>
<strong>၈။ နိဿယပစ္စယော</strong> 
သူ့ကိုလည်းမှီ ကိုယ့်လည်းမှီ ရွှင်ကြည်ချမ်းမြရှိပါစေ။<br>
<br>
<strong>၉။ ဥပနိဿယပစ္စယော</strong> 
ကုသိုလ်ကိုမှီ နိဗ္ဗာန်ဆီ ရွှင်ကြည်တက်လှမ်းနိုင်ပါစေ။<br>
<br>
<strong>၁၀။ ပုရေဇာတပစ္စယော</strong> 
ရှေ့ကလူများ နောက်လူအား သနားငဲ့ညှာရှိပါစေ။<br>
<br>
<strong>၁၁။ ပစ္ဆာဇာတပစ္စယော</strong> 
နောက်ကလူများ ရှေ့လူအား သနားမေတ္တာရှိပါစေ။<br>
<br>
<strong>၁၂။ အာသေဝနပစ္စယော</strong> 
ကုသိုလ်တရား အစဉ်ပွား စိတ်ထားလှပါစေ။<br>
<br>
<strong>၁၃။ ကမ္မပစ္စယော</strong> 
အကုသိုလ်ရှောင် ကုသိုလ်ဆောင် ဖြူအောင်စိတ်ကို ထားနိုင်စေ။<br>
<br>
<strong>၁၄။ ဝိပါကပစ္စယော</strong> 
များမြတ်အကျိုး စည်းစိမ်တိုး ဖွံ့ဖြိုးကြပါစေ။<br>
<br>
<strong>၁၅။ အာဟာရပစ္စယော</strong> 
ရုပ်နာမ်နှစ်ဝ အာဟာရ စိတ်တရွှင်ကြည်ရနိုင်စေ။<br>
<br>
<strong>၁၆။ ဣန္ဒြိယပစ္စယော</strong> 
ကောင်းသောဣန္ဒြေ မြဲခိုင်လေ စိတ်နေတည်တန့်ငြိမ်းပါစေ။<br>
<br>
<strong>၁၇။ ဈာနပစ္စယော</strong> 
စိုက်စိုက်စူးစူး အထူးမြဲမြံရှု့အားသန် ဈာန်သမာပတ်ရပါစေ။<br>
<br>
<strong>၁၈။ မဂ္ဂပစ္စယော</strong> 
ရုပ်နာမ်ဖြစ်ပျက် ဉာဏ်သိမဂ် တွဲလျက်မြဲခိုင် ရှု့နိုင်စေ။<br>
<br>
<strong>၁၉။ သမ္ပယုတ္တပစ္စယော</strong> 
ရဟန်းရှင်လူ စိတ်ညီတူ ကြည်ဖြူကြပါစေ။<br>
<br>
<strong>၂၀။ ဝိပ္ပယုတ္တပစ္စယော</strong> 
သဘောတူတူ မတူတူ ကြည်ဖြူလက်တွဲနိုင်ပါစေ။<br>
<br>
<strong>၂၁။ အတ္ထိပစ္စယော</strong> 
ကုသိုလ်ပညာ မြတ်ဥစ္စာ ကောင်းစွာရှိ၍ ပြည့်စုံစေ။<br>
<br>
<strong>၂၂။ နတ္ထိပစ္စယော</strong> 
ငါမရှိငြား ကွယ်လွန်သွားလည်း များပြားဗိုလ်လူ တရားယူ ကြည်ဖြူကြပါစေ။<br>
<br>
<strong>၂၃။ ဝိဂတပစ္စယော</strong> 
ငါမရှိငြား ကင်းမဲ့သွားလည်း များပြားဗိုလ်လူ တရားယူ ကြည်ဖြူကြပါစေ။<br>
<br>
<strong>၂၄။ အဝိဂတပစ္စယော</strong> 
မကင်းနိုင်သူ များဗိုလ်လူ ကြည်ဖြူကြပါစေ။<br>
<br>
<strong>(ပိဋကတ်တစ်ပုံအောင် ရွှေမြင့်မိုရ်ဆရာတော်)</strong><br>