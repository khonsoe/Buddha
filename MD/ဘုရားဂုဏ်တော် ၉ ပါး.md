# ဘုရားဂုဏ်တော် ၉ ပါဂ

### ဣတိပိသော ဘဂဝါ
(အိတိပိ သော ဘဂဝါ)

## ၁။ အရဟံ
(အရဟံ)

### ၂။ သမ္မာသမ္ဗုဒ္ဓေါ
(သမ်မာသံဗုတ်ဓော)

### ၃။ ဝိဇ္ဇာစရဏ သမ္ပန္နော
(ဝိတ်ဇာစရဏသမ်ပန်နော)

### ၄။ သုဂတော
(သုဂတော)

### ၅။ လောကဝိဒူ
(လောကဝိဒူ)

### ၆။ အနုတ္တရော ပုရိသဒမ္မသာရထိ
(အနုတ်တရော ပုရိသ ဒမ်မသာရထိ)

### ၇။ သတ္တာ ဒေဝ မနုဿာနံ
(သတ်တာ ဒေဝမနုတ်သာနံ)

### ၈။ ဗုဒ္ဓေါ
(ဗုတ်ဓော)

### ၉။ ဘဂဝါ
(ဘဂဝါ)

* ၁။ ကိလေသာကင်းစင်၍ အမြတ်ဆုံး ပုဂ္ဂိုလ်ဖြစ်ခြင်း၊ လူ၊ နတ်၊ ဗြဟ္မာတို့၏ ပူဇော်အထူးကို ခံယူထိုက်တော်မူခြင်း။
* ၂။ တရားအလုံးစုံကို သဗ္ဗညုတဉာဏ်ဖြင့် အလိုလိုသိခြင်း၊ ဉာဏ်ပညာအကြီးဆုံးပုဂ္ဂိုလ်ဖြစ်ခြင်း။
* ၃။ ဝိဇ္ဇာဉာဏ် ၃-ပါး(၈ပါး) ၊ စရဏ အကျင့် ၁၅ ပါးတို့နှင့် ပြည့်စုံတော်မူခြင်း၊ အကြီးဆုံး ဝိဇ္ဇာနှင့် အကောင်းဆုံး အကျင့်ရှိသူဖြစ်ခြင်း။
* ၄။ အကျိုးရှိသော ဟုတ်မှန်သောစကားကို ကောင်းစွာဆိုတတ်ခြင်း၊ နိဗ္ဗာန်သို့ ကောင်းစွာသွားတတ်ခြင်း။
* ၅။ သတ္တလောက၊ သင်္ခါရလောက၊ ဩကာသလောက တည်းဟူသော လောကသုံးပါးကို အကုန်အစင်သိမြင်ခြင်း။
* ၆။ မယဉ်ကျေးသူတို့ကို ယဉ်ကျေးသိမ်မွေ့အောင် ဆုံးမရာ၌ အသာလွန်ဆုံးဖြစ်ခြင်း။
* ၇။ လူ၊ နတ်၊ ဗြဟ္မာ သတ္တဝါအားလုံးတို့၏ ဆရာတစ်ဆူဖြစ်ခြင်း။
* ၈။ သစ္စာလေးပါးကို ကိုယ်တိုင်သိမြင်၍ သူတပါးတို့အားလည်း ဟောကြားညွှန်ပြနိုင်ခြင်း။
* ၉။ ဘုန်းတော် ၆-ပါးနှင့် ပြည့်စုံတော်မူခြင်း၊ ဘုန်းတန်ခိုးအကြီးဆုံးပုဂ္ဂိုလ်ဖြစ်ခြင်း။

   ### ဘုန်းတော် ၆-ပါး

ဣဿရိယဘုန်းတော် - မိမိစိတ်ကိုရော၊ တစ်လောကလုံးကိုပါ အစိုးရတော်မူသော မြတ်စွာဘုရား။
ဓမ္မဘုန်းတော် - မဂ်၊ ဖိုလ်၊ နိဗ္ဗာန်တရားနှင့် ပြည့်စုံတော်မူသော မြတ်စွာဘုရား။
ယသဘုန်းတော် - များပြားသော အခြံအရံ၊ ပျံနှံ့သော အကျော်အစောနှင့် ပြည့်စုံတော်မူသော မြတ်စွာဘုရား။
သိရီဘုန်းတော် - အတုမရှိသော ကျက်သရေတော် နှင့် ပြည့်စုံတော်မူသော မြတ်စွာဘုရား။
ကာမဘုန်းတော် - လိုအင်ဆန္ဒမှန်သမျှ ခဏချက်ချင်း ပြည့်ဝတော်မူသော မြတ်စွာဘုရား။
ပယတ္တဘုန်တော် - အတုမရှိသော လုံလဝီရိယနှင့် ပြည့်စုံတော်မူသော မြတ်စွာဘုရား။